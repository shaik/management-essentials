# testmd
markdown tests
כמו במקרה של דאנקן דונאטס, גם סטארבקס, שהגיעה ב-2001, פעלה כאן בעיתוי גרוע: עיצומה של האינתיפאדה השנייה. אבל האינתיפאדה רחוקה מלהיות כל הסיפור. סטארבקס, שהגיעה לישראל כהצלחה בינלאומית פנומנאלית, הניחה כנראה שמה שעובד כל כך יפה על האמריקאים ושאר מעריצים גלובליים – יעבוד אוטומטית גם על הישראלים.

הרשת בישראל התרחבה בתוך שנתיים לשישה סניפים, אך התקשתה להמריא מהרגע הראשון. הישראלים, התברר, התרגלו כבר לטעמו של האספרסו האיטלקי, האיכותי בהרבה מסוג הקפה שהציעה הרשת האמריקאית. זכיינית סטארבקס בישראל, חברת דלק, השקיעה במיזם כ-17 מיליון שקל, וצברה עד 2003 הפסדים בגובה 15 מיליון שקל. 
דלק החליפה פעמיים את הנהלת החברה, כולל המנכ"ל והיו"ר, אך ללא הועיל.

המנכ"ל הראשון של הרשת, מיקי קינן, נימק את הכישלון בבחירה לא מושכלת של אתרי הפעילות. לדבריו, הרשת שגתה בכך שהדירה רגליה מהפריפריה, והתמקדה בערי המרכז כתל אביב, הרצליה וכפר סבא, שם כבר התבססו רשתות קפה אחרות ומצליחות, כמו ארקפה וארומה. באפריל 2003 הרשת סגרה את סניפיה בישראל ו-120 עובדיה פוטרו. המסקנה: ישראלים מוכנים להתפשר על ההמבורגר שלהם, אבל לא על הקפה.
